<div>Studiecoachning och läxhjälp har slagit stort i Sverige. Skolor köper in tjänsten och det finns ideella organisationer som erbjuder räknestugor och läxhjälp på flera platser runt om i landet. De kommuner som idag använder lärplattformen Vklass, ett drygt 20-tal, kommer under våren att kunna erbjuda sina elever studiecoachning via videokonferens. På eftermiddagarna tre dagar i veckan, hålls pass inom ämnena matematik, engelska, franska och spanska.</div>