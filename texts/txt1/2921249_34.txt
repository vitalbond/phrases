<div><p>Den här dagen har varit produktiv, åtminstone i jämförelse med hur en typisk dag vanligtvis ser ut. Dagen började med att jag gick upp tidigt (relativt, i alla fall) för att närvara vid ett möte. Efter mötet har jag suttit och testat olika skrivbordsmiljöer vid min laptop, som kör Arch Linux. Innan använde jag GNOME 3, något jag faktiskt har uppskattat. Det mesta har fungerat direkt utan alltför mycket pill, däremot tycker jag att det är kul att experimentera. Det började hursomhelst med att jag installerade Xfce och konfigurerade så skrivbordsmiljön var anpassat efter mina behov och så att jag blev nöjd. Efter någon timme ville jag testa något nytt igen och installerade Cinnamon. Cinnamon testade jag förut när jag installerade Mint på min laptop men trivdes inte riktigt. Nu däremot, nu trivs jag! Jag kan starkt rekommendera Cinnamon. Snabbt, har fina teman och ser bra ut direkt. Så istället för GNOME använder jag nu Cinnamon.</p>
<p>Nästa gång jag har tråkigt blir det att testa olika fönsterhanterare istället, kanske DWM igen? Bara tiden kan utvisa. Förhoppningsvis blir det inte än på ett tag i vart fall.</p></div>